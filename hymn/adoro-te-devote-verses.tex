\begin{enumerate}
  \setcounter{enumi}{1}
  \item Vísus, táctus, gústus in te fállitur, \\
    Sed audítu sólo tuto créditur : \\
    Crédo quídquid dixit Déi Fílius : \\
    Nil hoc vérbo veritátis vérius.
  \item In crúce latébat sóla Déitas, \\
    At hic látet simul et humánitas : \\
    Ambo tamen crédens atque cónfitens, \\
    Péto quod petívit látro pǽnitens.
  \item Plágas, sicut Thómas, non intúeor \\
    Déum tamen méum te confíteor : \\
    Fac me tíbi semper magis crédere, \\
    In te spem habére, te dilígere.
  \item O memoriále mórtis Dómini, \\
    Pánis vivus vítam prǽstans hómini, \\
    Prǽsta meæ ménti de te vívere, \\
    Et te ílli semper dúlce sápere.
  \item Píe pellicáne Jésu Dómine, \\
    Me immúndum múnda túo sánguine, \\
    Cújus úna stilla sálvum fácere \\
    Tótum múndum quit ab ómni scélere.
  \item Jésu, quem velátum nunc aspício, \\
    Oro fíat íllud quod tam sítio : \\
    Ut te reveláta cérnens fácie, \\
    Vísu sim beátus túæ glóriæ. Amen.
\end{enumerate}
